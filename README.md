# Java tanulás (kihívás?)

Úgy döntöttem, itt az ideje, hogy belevágjak a **Java** tanulásába.  
Korábban az iskolában **C#-ot** tanultam, így olvasgatás alapján úgy érzem, nem lesz olyan nagy kihívás a **Java** tanulása.  

Elsősorban a [W3Schools](https://www.w3schools.com/) tutorial részét fogom végigkövetni, és szeretném több kisebb projekttel is elsajátítani a nyelvet.  

## Őszintén

Sokszor hallottam, hogy *“jaj, Java!”*, de ahogy utánanéztem, és összehasonlítottam a **C#**-val, úgy tűnik, mégis könnyebben tanulható, mint amire számítottam.  

## Célom

Szeretném később a projektjeimben is aktívan használni, akár napi szinten. Olvasgatás alapján még mindig rengeteg területen alkalmazzák, így hosszú távon is hasznos tudás lehet.  

## Dilemma

A szívem viszont nagyon húz a webfejlesztés és a **JavaScript** felé is. Nem tudom még eldönteni, melyik nyelvet tanuljam komolyabban. A szoftverfejlesztés is vonzó számomra, de a webfejlesztés közelebb áll hozzám.  

Ugyanakkor junior frontend pozíciókat nehezebb találni, míg Java junior állásból több van, ami részben a mostani Java tanulásomat is motiválja...  

---

# Tanulási módszerem

- Jelenleg a [W3Schools Java tutoriálját](https://www.w3schools.com/java) olvasgatom. Egyelőre nem találok nagy különbséget a **C#**-hoz képest, de biztosan vannak benne finomságok.  
- Szeretném használni a **ChatGPT-t** (vagy más LLM-et) is, hogy a tanulás még hatékonyabb legyen.  

**Gyakorlási feladatok:**  
- Iskolában tanult érettségi feladatok  
- [CodeWars](https://www.codewars.com) feladatok  
- ChatGPT által ajánlott gyakorló feladatok  

Már a kezdetektől igyekszem minden feladatot **OOP programozás elveivel** megvalósítani.  

---

# Napok

## [1. nap (Adattípusok, adattárolás, iterátor)](https://github.com/bencso/my-java-learning/blob/main/notes/1_day.md)

> **Gyakorlás után:** Még óvatos vagyok, de azt kell mondjam, a Java nem is olyan rossz?!  
> C# után talán kicsit könnyebb a tanulása. Most motivált lettem, szóval várom, hogy folytathassam tanulását!
